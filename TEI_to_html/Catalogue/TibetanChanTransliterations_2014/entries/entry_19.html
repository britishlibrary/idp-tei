<div style ='background-color:#D0D5BF;'>
  
  
    
    
      
      
      
      
      
      
      
      
      
      
      
      
      
      
      
      
      
      
      <span class="notheader">19</span><br><a href="http://idp.bl.uk/database/oo_loader.a4d?pm=Pelliot%20tib%C3%A9tain%20118">Pelliot tibétain 118</a><br><br>
        
        
          
            In its current form, this manuscript has been put in the wrong order.
                            The current transliteration is rearranged into the correct order. Recto
                            panels 11-14 are placed at the beginning, and the whole is renumbered so
                            that r11 becomes r1, etc. Likewise, the original verso panels 1-4 are
                            now at the end of the verso, and the whole verso is
                        renumbered.<br>
          <br>
          <span class="notheader">Section: 1</span><br>
            
              l.r1.1: 
                                བ་རོ་འགྱུར་ཏེ། །སྐད་ཅིག་མ་འི་དུས་སུ་མྱི་གནས་པ་ནི་། །སྐད་ཅིག་མ།ཞེས་ངས་བཤད་དོ། །ཀུན་གཞི་འི <br>
              l.r1.2: 
                                རྣམ་པར་ཤེས་པ་དེ་བཞིན་གཤེགས་པ་འི་སྙྀང་པོ།ཞེས་བསྒྲགས་པའ། །ཡིད་དང་ལྷན་ཅིག་སྐད་ཅིག་ནི། །འཇུག་པ་འྀ་ <br>
              l.r1.3: 
                                རྣམ་པར་ཤེས་པ་འི་བག་ཆགས་ཀྱིས། །སྐད་ཅིག་མ་ཡིན་ཏེ། །ཟག་པ་མྱེད་པ་འི་བག་ཆགས་ཀྱིས་ནི། །སྐད་ཅིག་པ་མ་ <br>
              l.r1.4:  ཡིན་ནོ་ཞེས་འབྱུང་།
                                །རྡོ་རྗེ་གཅོད་པ་འི་མདོ་ལས་གྱང་། །རབ་འབྱོར་འདས་པ་འི་སེམས་ཀྱང་དམྱིགས་སུ་མྱེད་།། <br>
              l.r1.5: 
                                མ་འོངས་པ་འི་སེམས་ཀྱང་དམྱིགས་སུ་མྱེད། །ད་ལྟར་བྱང་བའ་སེམས་དམྱགས་སུ་མྱེད་། །དམྱིགས་སུ་མྱེད་པ་འི་ <br>
              l.r2.1: 
                                སེམས་ཀྱང་དམྱིགས་སུ་མྱེད་དོ་ཞེས་གསུངས་པས་། །ཡེ་ཤེས་སྐད་ཅིག་མ་དོན་དམ་པར་མྱེད་པར་མངོན་ལ།། <br>
              l.r2.2: 
                                གལ་ཏེ་ཡེ་ཤེས་སྐད་ཅིག་མ་དོན་དམ་པར་ཡོད་པར་འདོད་པ་ནི། །ཆོས་ཀྱི་སྐུ་འཇིག་པར་བྱེད་པ་ཡིན་ཏེ། །ལང་ཀར་ <br>
              l.r2.3: 
                                གཤེགས་པ་འི་མདོ་ལས་། །གཞན་ཡང་གསེར་དང་།རྡོ་རྗེ་། རྒྱལ་བ་འི་རིང་བསེལ་དང་། །ཐོབ་པ་དང་།ཁྱད་བར་ <br>
              l.r2.4: 
                                དག་ནི་མྱི་འཇིག་པ་ཡིན་ཏེ། །མངོན་བར་རྟོགས་པ་ཐོབ་པ་སྐད་ཅིག་མ་ཡིན་ན་ནི་། །འཕགས་པ་རྣམས་ཀྱང་།འཕགས་ <br>
              l.r2.5: 
                                པ་མ་ཡིན་བར་འགྱུར་ཏེ། །འཕགས་པ་རྣམས་ནི་འཕགས་པ་ཡིན་བར་མི་འགྱུར་རོ། །ཞེས་གསུངས་པས།། <br>
              l.r3.1:  ཡེ་ཤེས་སྐད་ཅིག་མ་དོན་དམ་པར་ཡོད་པར་འདོད་པ་ནི་།
                                །མུན་སྤུལ་གྱི་བློས་ཡོད་པར་འདོད་པ་ཙམ་དུ་ཟད་དེ། ། <br>
              l.r3.2:  ངེས་པ་འི་ལུང་དང་སྦྱར་ན།
                                །ཡེ་ཤེས་སྐད་ཅིག་མ་དོན་དམ་པར་མྱྀ་གྲུབ་པར་མངོན་ནོ། །ཡང་ཁ་ཅིག་ན་རེ་།
                                བྱང་ཅུབ་ <br>
              l.r3.3:  ཏུ་བསྒྲུབ་པ་འི་དུས་ནི།
                                །བསྐལ་པ་གྲངས་མྱེད་པ་གསུམ་ཁོ་ནས་གྲུབ་བོ་ཞེ་ན་། །དེ་ལ་བཤད་པའ།
                                །དགོངས་པ་ <br>
              l.r3.4:  ངེས་པར་འགྲེལ་པ་འི་མདོ་ལས། །གནས་ངན་ལེན་གྱི་བག་ཆགས་སྦྱང་བ་ནི།
                                །བསྐལ་པ་གྲངས་མྱེད་པ་གསུམ་འམ། ། <br>
              l.r3.5:  དུས་དང༌། ལོ་དང༌། ཟླ་བ་འམ་། ཟླ་བ་ཕྱེད་དམ། ཞག་གམ། ཉི་མ་འམ།
                                ཐུན་ཕྱེད་དམ་། ཐུན་ནམ་། སྐད་ཅིག་ཞིང༌། ཡུད་ཙམ་ <br>
              l.r4.1:  ཐང་ཅིག་དང༌། །བསྐལ་པ་ཚད་མྱེད་པས་འབྱང་ངོ་ཞེས་གསུངས་པས་།
                                །བྱང་ཅུབ་དུ་གྲུབ་པ་འི་དུས་ཀྱང་གཅིག་ཏུ་ <br>
              l.r4.2:  མ་ངེས་སོ། །ཡང་ཁ་ཅིག་ན་རེ།
                                འདུས་བྱས་ཀྱྀ་མཆོད་པ་ལ་སྩོགས་པ་མྱི་བྱར་མྱི་རུང་ངོ་ཞེ་ནའ། །དེ་ལ་བཤད་ <br>
              l.r4.3:  པའ། །དཀོན་མཆོག་བརྩེགས་པའི་མདོ་ལས།
                                །སངས་རྒྱས་ཀྱི་འདུ་ཤེས་མྱེད་། །ཆོས་ཀྱི་འདུ་ཤེས་མྱེད། །འདགེ་ <br>
              l.r4.4:  འདུན་གྱི་འདུ་ཤེས་མྱེད་ན།
                                །ཡང་དག་པ་འི་མཆོད་པ་འོ་ཞེས་འབྱུང་བས། །རྣལ་འབྱོར་པས་འདུས་བྱས་ <br>
              l.r4.5: 
                                ཀྱྀ་མཆོད་པ་ལ་སྩོགས་ལ་མྱི་བྱར་མྱྀ་རུང་བ་མྱེད་དོ། །ཡང་ཁ་ཅིག་ན་རེ།
                                སྡིག་བཤགས་ཤིང་འཐོལ་ <br>
              l.r5.1: 
                                ཙངས་མྱི་བྱར་མྱྀ་རུང་ངོ་ཞེ་ན། །དེ་ལ་བཤད་པའ། །ཕྱོགས་སུ་རྒྱས་པ་འི་མདོ་ལས། །གང་ཞིག་འཐོལ་ <br>
              l.r5.2: 
                                ཚངས་བྱེད་འདོད་ནའ། །དྲང་པོར་འདུག་ལ། །ཡང་དག་ལྟོས། །ཡང་དང་ཉིད་ལ་།ཡང་དག་ལྟའ། །ཡང་ <br>
              l.r5.3: 
                                དག་མཐོང་ན་རྣམ་པར་གྲོལ། །དེ་ནི་འགྱོད་ཚངས་མཆོག་ཅེས་བྱ་། །ཞེས་འབྱུང་བས་ནའ།
                                །མྱྀ་གཡོའ་ <br>
              l.r5.4: 
                                བར་སྒོམ་བ་ནི། །འགྱོད་ཚངས་ཀྱི་མཆོག་ཡིན་བར་མངོན་ནོ། །ཡང་ཁ་ཅིག་ན་རེ། །
                                སྒོམ་བ་འི་མྱིས་ <br>
              l.r5.5:  གཉེན་པོ་མཚན་མ་ལ་མྱི་བརྟེན་དུ་མྱི་རུང་ངོ་ཞེ་ནའ།
                                །དེ་ལ་བཤད་པའ། །ནམ་ཀའ་(མཁའ)མཛོད་ཀྱི་མདོ་ལས།། <br>
              l.r6.1: 
                                རབ་ཏུ་ཞི་བ་འི་ཆོས་རྣམས་ལ། །གཉེན་པོ་རྣམས་ནི་མྱི་དགོས་སྷོ། །ཞེས་འབྱུང་བས་། །སེམས་མཚན་ <br>
              l.r6.2: 
                                མ་ལ་མྱྀ་རྟོག་ནའ། །གཉེན་པོ་ལ་བསྟེན་མྱི་དགོས་པར་མངོན་ནོ། །ཡང་ཁ་ཅིག་ན་རེ་། །བྱང་ཅུབ་དུ་སེམས་ <br>
              l.r6.3: 
                                བསྐྱེད་པ་ནི། །དང་པོར་རྟོག་དཔྱོད་གྱི་སྒོ་ནས། །སེམས་བསྐྱེད་ནའ། །ཕྱིས་མྱྀ་རྟོག་པ་གྲུབ་བོ་ཞེ་ནའ། ། <br>
              l.r6.4: 
                                དེ་ལ་བཤད་པའ། །གཙུག་ཏོར་ཆེན་པོའི་མདོ་ལས། །དང་པོ་སྐྱེ་འགག་མྱེད་པའི་སེམས་བསྐྱེད་ནའ། །མཐར་ <br>
              l.r6.5: 
                                ཡང་སྐྱེ་འགག་མྱེད་པ་འི་འབྲས་བུ་ཐོབ་པར་འགྱུར་རོ། །དང་པོར་སྐྱེ་འགག་མྱེད་པ་འི་སེམས་བསྐྱེད་ན <br>
              l.r7.1: 
                                མཐར་ཡང་སྐྱེ་འགག་མྱེད་པ་འི་འབྲས་བུ་ཐོབ་པར་མྱི་འགྱུར་རོ་ཞེས་འབྱུང༌།
                                །ཤེས་རབ་ཀྱི་ཕ་རོལ་དུ་ཕྱིན་པ་འི་ <br>
              l.r7.2: 
                                མདོ་ལས་། །ལས་དང་པོ་པས་སེམས་དང་པོ་བསྐྱེད་པ་ནས་། །ཉེ་བར་བརྩམས་སྟེ། །ཆོས་ཐམས་ཅད་ <br>
              l.r7.3: 
                                དམྱིགས་སུ་མྱེད་པ་ལ་བསླབ་པར་བྱ་འོ། །ཞེས་འབྱུང༌། །སངས་རྒྱས་ཀྱྀ་མཛོད་ཀྱི་མདོ་ལས་ཀྱང༌། །ཆོས་ <br>
              l.r7.4: 
                                དེ་འདུ་ཤེས་མྱེད་དེ། །ཚད་མྱེད་པ་འི་ཡེ་ཤེས་ཀྱིས་ནའ། །གདོད་ཤེས་པར་རུང་སྟེ། །བསམ་བ་དང༌།
                                དཔྱོད་པས་ནི་ <br>
              l.r7.5: 
                                ཤེས་པར་ནུས་པ་མ་ཡིན་ནོ། །ཞེས་གསུངས་པས། །རྟོག་དཔྱོད་ཀྱི་སྒོ་ནས་སྤྱོད་པ་ནི།
                                མཚན་མ་འབ་(འབའ)ཤིག་ཡྀད་ <br>
              l.r7.6: 
                                ལ་བྱེད་པར་ཟད་ཀྱི། །ནམས་ཀྱང་སྐྱེ་འགག་མྱེད་པའི་དབྱིངས་རྟོགས་ལ་མྱི་ཕན་བར་མངོན་ནོ། ། <br>
              l.r8.1: 
                                དེ་ཡན་ཅད་མཚན་མ་ལ་དད་པ་རྣམས་ཀྱི་། །ལན་མདོ་ཙམ་ཞིག་བཏབ་ཟྀན་ཏེ། །རྣལ་འབྱོར་པ་འི་གཞུང་དུ་ཡང་ <br>
              l.r8.2: 
                                གཟུང་ངོ༌། །ཡོང་(ཡང་)ནི་གོང་དུ་ལན་བརྗོད་པ་འི་རྣམས་ཀྱང༌། །བློ་བུར་དུ་རྒོལ་བ་འི་རྐྱེན་བྱུང་བ་འི་(བ)རྣམས་ལ་། །བཤད་ <br>
              l.r8.3: 
                                པ་ཙམ་དུ་ཟད་ཀྱི། །ཡང་དག་པ་འི་མཐའ་བརྩན་བར་བྱ་ནའ། །བདག་གི་གཞུང་གཟུགས་(བཟུང་)ཤིང༌། །ཕ་རོལ་སུན་ <br>
              l.r8.4: 
                                དབྱུང་དུ་ཡང་མྱེད་དེ། །མྱ་ངན་ལས་འདས་པ་བླང་ཞིང་འཁོར་བ་སྤང་དུ་མྱེད་པ་བཞིན་ནོ། ། <br>
              l.r8.5: 
                                ཐེག་པ་ཆེན་པོ་འི་ཆོས་རྣམ་པར་མྱི་རྟོག་པ་འི་ནང་དུ། །བྱང་ཅུབ་དུ་སེམས་བསྐྱེད་པ་འདུས་པ་ཅི་ལྟ་བུ་ <br>
              l.r9.1: 
                                ཞེ་ནའ། །རྡོ་རྗེ་གཅོད་པ་འི་མདོ་ལས། །འདུ་ཤེས་ཐམས་ཅད་རྣམ་པར་སྤངས་ཏེ། །བླ་ན་མྱེད་པ་འི་བྱང་ཅུབ་ <br>
              l.r9.2: 
                                དུ་སེམས་བསྐྱེད་དོ་ཞེས་འབྱུང༌། །མྱི་རྟོག་པ་འི་ནང་དུ་ཤེས་རབ་ཀྱི་ཕ་རོལ་དུ་ཕྱིན་པ་སྒོམ་བ་འདུས་ <br>
              l.r9.3:  པ་ཅི་ལྟ་བུ་ཞེ་ནའ།
                                །ཤེས་རབ་ཀྱི་ཕ་རོལ་དུ་ཕྱིན་པ་འི་མདོ་ལས། །ཆོས་གང་ལ་ཡང་ཡིད་རྣམ་པར་མྱི་རྒྱུ་བ་ <br>
              l.r9.4: 
                                དེ་ནི། །ཤེས་རབ་ཀྱི་ཕ་རོལ་དུ་ཕྱིན་པའི་རྣལ་འབྱོར་དམ་པ་སྟེ། །མཆོག་ཅེས་བྱ།
                                གཙོ་བོ་ཞེས་བྱ་ཞེས་ <br>
              l.r9.5: 
                                འབྱུང༌། །མྱི་རྟོག་པ་འི་ནང་དུ་ཐེག་པ་ཆེན་པོ་འདུས་པར་ཅི་མངོན་ཞེ་ནའ། །རྡོ་རྗེ་ཏིང་ངེ་འཛྀན་གྱི་མདོ་ལས། <br>
              l.r10.1:  བསམ་ཞིང་མནོ་བ་མྱེད་ན་།
                                ལྡང་དུབ་མྱྀ་སྐྱེ་སྟེ། །ཡང་དག་པ་ཇི་བཞིན་དུ་མྱི་གཡོའ་འོ། །དེ་ན་ཐེག་ <br>
              l.r10.2: 
                                པ་ཆེན་པོ་ཞེས་འབྱུང༌། །མྱི་རྟོག་པ་འི་ནང་དུ་ལམ་བསྒོམ་བ་འདུས་པ་ཅི་ལྟ་བུ་ཞེ་ནའ།
                                །ཤེས་རབ་ཀྱི་ཕ་ <br>
              l.r10.3: 
                                རོལ་དུ་ཕྱིན་པ་འི་མདོ་ལས་། །མྱི་དམྱིགས་པ་ནི་ལམ་མོ། །མྱི་དམྱྀགས་པ་ནི་འབྲས་བུ་འོ། །ཞེས་འབྱུང༌། <br>
              l.r10.4: 
                                མྱི་རྟོག་པ་འི་ནང་དུ་ལམ་དབུ་མ་འདུས་པར་ཅི་མངོན་ཞེ་ནའ། །ལང་ཀར་གཤེགས་པའི་མདོ་ <br>
              l.r10.5: 
                                ལས་། །སེམས་ཙམ་དུ་ནི་རྟོག་པ་དང༌། །ཕྱི་རོལ་དངོས་པོ་རྣམས་བསྩལ་(བསལ་)བས། །རྣམ་པར་རྟོག་ <br>
              l.r11.1:  པ་རྣམ་ལྡོག་སྟེ།
                                །ལམ་དེ་ཉིད་ནི་དབུ་མ་འོ། །སེམས་ཙམ་དེ་ནི་སྣང་བ་མྱེད་། །སྣང་བ་མྱེད་པས། <br>
              l.r11.2:  མྱྀ་སྐྱེ་བས། །དབུ་མ་འི་ནི་ལམ་འདི་ཡང༌།
                                ང་དང་།སངས་རྒྱས་གཞན་གྱིས་། །བཤད་ཅེས་འབྱུང༌།། <br>
              l.r11.3:  མྱྀ་རྟོག་པ་འི་ནང་དུ་མཉམ་བ་ཉིད་དང༌།
                                མྱི་གཡོའ་བ་འདུས་པར་ཅི་མངོན་ཞེ་ན། །ཡེ་ཤེས་སྣང་བརྒྱན་གྱི་ <br>
              l.r11.4: 
                                མདོ་ལས་། །ཆོས་ཐམས་ཅད་དམྱིགས་སུ་མྱེད་པ་གང་ཡིན་པ་དེ་ནྀ། །མཉམ་པ་ཉིད་ཡྀན་ན། <br>
              l.r11.5: 
                                མཉམ་བ་ཉིད་གང་ཡིན་བ་དེ་ནི་གནས་པ་ཉིད་ཡིན་ནོ། །གནས་པ་ཉིད་གང་ཡིན་བ་དེ་ནི་མི་གཡོའ་བ་ <br>
              l.r12.1: 
                                ཉིད་ཡིན་ནོ། །མྱི་གཡོའ་བ་ཉིད་གང་ཡྀན་བ་དེ་ནི་མྱི་རྟེན་པ་ཉྀད་ཡིན་ནོ། །ཆོས་ཐམས་ཅད་ལ་མྱི་རྟོག་པའི་ <br>
              l.r12.2: 
                                སེམས་ཀྱིས་གནས་མྱེད་དོ། །སེམས་མྱི་གནས་པ་དེ་ནི་སྐྱེ་བ་མྱེད་པར་འགྱུར་ཏེ། །དེ་ལྟར་མཐོང་བའི་(སེམས་) <br>
              l.r12.3: 
                                ལས་བྱུང་བ་རྣམས་ནི། །ཕྱིན་ཅི་མ་ལོག་པར་འཇུག་པར་འགྱུར་རོ་ཞེས་འབྱུང༌། །མྱི་རྟོག་པ་འི་ནང་དུ་ཤེས་རབ་ <br>
              l.r12.4: 
                                འདུས་པར་ཅི་མངོན་ཞེ་ནའ། །གསེར་འོད་དམ་པའི་མདོ་ལས་། །དེ་བཞིན་གཤེགས་པ་ཤེས་རབ་ཀྱི་སྤྱན་དང༌། ། <br>
              l.r12.5: 
                                ཆོས་ཀྱི་མཚན་ཉིད་གཅིག་མྱི་གཟིགས་། །ཆོས་གཅིག་ཀྱང་ནི་སྐྱེ་བ་མྱེད་། །ཆོས་གཅིག་ཀྱང་ནི་ <br>
              l.r13.1:  འགོག་པ་མྱེད། །དེ་ལྟར་མཉམ་བར་གཟིགས་པས་ནའ།
                                །བླ་ན་མྱེད་པ་འི་གནས་སུ་སོན་ནོ་ཞེས་ <br>
              l.r13.2:  འབྱུང༌།
                                །མྱྀ་རྟོག་པ་འི་ནང་དུ་ཏིང་ངེ་འཛྀན་འདུས་པ་ཅི་ལྟ་བུ་ཞེ་ན་། །ཏིང་ངེ་འཛིན་གྱྀ་རྒྱལ་པོ་འི་མདོ་ལས། ། <br>
              l.r13.3: 
                                ཏྀང་ངེ་འཛིན་ནི་སྙོམས་པ་འི་ས་། །ཞི་ལ་ཕྲ་སྟེ་། །བལྟ་དཀའ་བ་། །འདུ་ཤེས་ཐམས་ཅད་བཅོམ་པས་ནའ། །དེ་འི་ཕྱིར་ <br>
              l.r13.4: 
                                ཏིངེ་འཛིན་ཞེས་བྱ(འོ)ཞེས་འབྱུང༌། །མྱི་རྟོག་པ་འི་ནང་དུ་ཐམས་ཅད་ལ་མཁས་པ་འདུས་པ་ཅི་ལྟ་བུ་ཞེ་ན།
                                །ཤེས་རབ་ཀྱི་ <br>
              l.r13.5:  ཕ་རོལ་དུ་ཕྱིན་པའི་མདོ་ལས་།
                                །བཅོམ་ལྡན་འདས་ཀྱིས་བཀའ་སྩལ་པའ། །རབ་འབྱོར་ཤེས་རབ་ཀྱི་ཕ་རོལ་ཏུ་ <br>
              l.r14.1: 
                                ཕྱིན་པ་ལ་གནས་ཤིང༌། །བྱང་ཅུབ་སེམས་དཔའ།སེམས་དཔའ་ཆེན་པོ་ཐབས་མཁས་པ་ལ་མཁས་པ་ནི་།
                                འདི་ལྟར་ <br>
              l.r14.2: 
                                སྟོང་པ་ཉིད་ལ། །སྟོང་པ་ཉིད་དུ་མྱྀ་དམྱིགས་སོ། །དེ་ནི་མྱི་དམྱྀགས་པ་འི་སྟོང་པ་ཉིད་དེ། །དེ་ལ་གནས་པ་འི་བྱང་ཅུབ་ <br>
              l.r14.3: 
                                སེམས་དཔའ་སེམས་དཔའ་ཆེན་པོས་ནི། །བླ་ན་མྱེད་པ་འི་བྱང་ཅུབ་དུ་མངོན་བར་སངས་རྒྱས་སོ། །ཞེས་འབྱུང༌། ། <br>
              l.r14.4:  མྱི་རྟོག་པའི་ནང་དུ་དོན་དམ་པ་འདུས་པ་ཅི་ལྟ་བུ་ཞེ་ན་།
                                །ལང་ཀར་གཤེགས་པ་འི་མདོ་ལས་། ནམ་བྱང་ཅུབ་ <br>
            <br>
          <br>
          <span class="notheader">Section: 2</span><br>
            
              l.v1.1: 
                                པ་ལ། །སྐྱིལ་མོ་གྲུང་(ཀྲུང་)བཅས་ནས། །སྐུ་དྲང་པོར་བསྲངས་ནས། །དྲན་བ་མངོན་དུ་བཞག་ནས།
                                བཞུགས་ <br>
              l.v1.2: 
                                སོ། །དེ་ནས།དགེ་སློང་མང་པོ། །བཅོམ་ལྡན་འདས་ག་ལ་བ་དེར་དོང་ནས། །ལྷགས་པ་དང༌།
                                བཅོམ་ལྡན་འདས་ <br>
              l.v1.3:  ཀྱྀ་ཞབས་ལ།
                                མགོ་བོས་ཕྱག་འཚལ་ནས། །བཅོམ་ལྡན་འདས་ལ་ལན་གསུམ་བསྐོར་བར་བྱས་ཏེ། ། <br>
              l.v1.4:  ཕྱོགས་གཅིག་ཏུ་འཁོད་དོ། །ཡང་ཚེ་དང་ལྡན་བ་།
                                རབ་འབྱོར་འཁོར་ཉིད་དུ་འདུས་པར་གྱུར་ཏེ།འདུག་ <br>
              l.v1.5:  གོ། །དེ་ནས་།
                                ཚེ་དང་ལྡན་པ་རབ་འབྱོར་སྟན་ལས་ལངས་ཏེ། །བླ་གོས་ཕྲག་པ་གཅིག་དུ་བྱས་ནས།
                                སྤུས་མོ་ <br>
              l.v2.1: 
                                གཡས་པ་འི་ལྷ་ང་ས་ལ་བཙུགས་ཏེ། །བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་ནས་ཕྱག་ <br>
              l.v2.2: 
                                འཚལ་ཏེ། །བཅོམ་ལྡན་འདས་ལ་འདི་སྐད་ཅེས་གསོལ་ཏོ། །དེ་བཞིན་གཤེགས་པ་དགྲ་བཅོམ་བ་ཡང་དག་ <br>
              l.v2.3:  པར་རྫོགས་པ་འི་སངས་རྒྱས་ཀྱིས།
                                བྱང་ཅུབ་སེམས་དཔའ་སེམས་དཔའ་ཆེན་པོ་རྣམས་ཅི་ཙམ་དུ་རྗེས་སུ་གཟུང་ <br>
              l.v2.4: 
                                བ་འི་དམ་པས་རྗེས་སུ་གཟུང་བ་དང༌། །དེ་བཞིན་གཤེགས་པ་དགྲ་བཅོམ་བ་ཡང་དག་པར་རྫོགས་པ་འི་སངས་རྒྱས་ <br>
              l.v2.5: 
                                ཀྱྀས་བྱང་ཅུབ་སེམས་དཔའ་སེམས་དཔའ་ཆེན་པོ་རྣམས་ཇི་ཙམ་དུ་ཡོངས་སུ་གཏད་པའི་དམ་པས་།
                                ཡོངས་ <br>
              l.v3.1: 
                                སུ་གཏད་པ་ངོ་མཚར་ཏོ། །བཅོམ་ལྡན་འདས་ངོ་མཚར་ཏོ། །བདེ་བར་གཤེགས་པ་བཅོམ་ལྡན་འདས།
                                བྱང་ཅུབ་ <br>
              l.v3.2:  སེམས་དཔའ་།
                                ཐེག་པ་ལ་ཡང་དག་པར་ཞུགས་པས། །ཇི་ལྟར་གནས་པར་བགྱིའ། །ཇྀ་ལྟར་བསྒྲུབ་པར་བགྱྀའ། ། <br>
              l.v3.3: 
                                ཇྀ་ལྟར་སེམས་རབ་ཏུ་གཟུང་བར་བགྱྀའ། །དེ་སྐད་ཅེས་གསོལ་བ་དང༌། །བཅོམ་ལྡན་འདས་ཀྱྀས།
                                ཚེ་དང་ལྡན་པ་ <br>
              l.v3.4: 
                                རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར་ལེགས་སོ། །ལེགས་སོ། །དེ་དེ་བཞིན་ནོ། །རབ་ <br>
              l.v3.5:  འབྱོར་དེ་དེ་བཞིན་ཏེ། །དེ་བཞིན་གཤེགས་པས།
                                བྱང་ཅུབ་སེམས་དཔའ་སེམས་དཔའ་ཆེན་པོ་རྣམས་རྗེས་སུ་ <br>
              l.v4.1:  གཟུང་བ་འི་དམ་པས་རྗེས་སུ་གཟུང་ངོ༌། །དེ་བཞིན་གཤེགས་པས།
                                བྱང་ཅུབ་སེམས་དཔའ་སེམས་དཔའ་ཆེན་ <br>
              l.v4.2:  པོ་རྣམས་ཡོངས་སུ་གཏད་པ་དམ་པས།
                                ཡོངས་སུ་གཏད་དོ། །རབ་འབྱོར་དེ་འི་ཕྱིར་ལེགས་པར་རབ་ཏུ་ཉོན་ལ་ <br>
              l.v4.3: 
                                ཡིད་ལ་ཟུང་ཤིག་དང། །བྱང་ཅུབ་སེམས་དཔ་འི་ཐེག་པ་ལ་ཡང་དག་པར་ཞུགས་པས་།
                                །ཇྀ་ལྟར་གནས་པར་ <br>
              l.v4.4: 
                                བྱ་བ་དང༌། །ཇི་ལྟར་བསྒྲུབ་པར་བྱ་བ་དང༌། །ཇྀ་ལྟར་སེམས་རབ་དུ་གཟུང་བར་བྱ་བ་ངས་ཁྱོད་ལ་བཤད་དོ། ། <br>
              l.v4.5: 
                                བཅོམ་ལྡན་འདས་དེ་བཞྀན་ནོ་ཞེས་གསོལ་ནས། །ཚེ་དང་ལྡན་པ་རབ་འབྱོར་།
                                བཅོམ་ལྡན་འདས་ལ། <br>
              l.v5.1: 
                                སླར་ཉན་པ་དང༌། །བཅོམ་ལྡན་འདས་ཀྱིས་འདྀ་སྐད་ཅེས་བཀའ་སྩལ་ཏོ། །འདི་ལ།
                                རབ་འབྱོར་བྱང་ <br>
              l.v5.2:  ཅུབ་སེམས་དཔའི་ཐེག་པ་ལ་ཡང་དག་པར་ཞུགས་ལས་། །འདི་ལྟར་བདག་གིས།
                                ཇྀ་ཙམ་དུ་སེམས་ཅན་ <br>
              l.v5.3:  དུ་བསྡུ་བར་བསྡུས་པའ། །སྒོང་ང་ལས་སྐྱེས་པ་འམ།
                                མངལ་ནས་སྐྱེས་པ་འམ། དྲོད་གཤེར་ལས་སྐྱེས་པ་ <br>
              l.v5.4:  འམ། རྫུས་ཏེ་སྐྱེས་པ་འམ་། གཟུགས་ཅན་ནམ་། གཟུགས་མྱེད་ལ་འམ།
                                འདུ་ཤེས་ཅན་ནམ། འདུ་ཤེས་མྱེད་ <br>
              l.v5.5:  པ་འམ།
                                །འདུ་ཤེས་མྱེད་འདུ་ཤེས་མྱེད་མྱྀན་ནམ་། །སེམས་ཅན་གྱྀ་ཁམས་ཅྀ་ཙམ།
                                སེམས་ཅན་དུ་གདགས་ <br>
              l.v6.1:  པས། བཏགས་པ་། དེ་དག་ཐམས་ཅད།
                                ཕུང་པོ་འི་ལྷག་མ་(མ་)ལུས་པ་འི་མྱ་ངན་ལས་འདས་པ་འི་དབྱིངས་སུ་ཡོངསུ་ <br>
              l.v6.2: 
                                མྱ་ངན་ལས་བཟླ་(འདའ)འོ་ཞེས་སེམས་བསྐྱེད་པར་བྱ་འོ། །དེ་ལྟར་ཚད་མྱེད་པ་འི་སེམས་ཅན་ཡོངས་སུ་མྱ་ངན་ <br>
              l.v6.3: 
                                ལས་བཟླས་(འདས་)ཀྱང། །སེམས་ཅན་གང་ཡང་ཡོངས་སུ་མྱ་ངན་ལས་བཟླས་(འདས་)པར་མྱྀ་འགྱུར་རོ་། །སྙམ་དུ་སེམས་ <br>
              l.v6.4:  བསྐྱེད་པར་བྱ་འོ། །དེ་ཅྀའི་ཕྱིར་ཞེ་ན་།
                                རབ་འབྱོར་གལ་ཏེ་བྱང་ཅུབ་སེམས་དཔའ་། སེམས་ཅན་དུ་འདུ་ཤེས་ <br>
              l.v6.5: 
                                འཇུག་ནའ། །དེ་བྱང་ཅུབ་སེམས་དཔའ་ཞེས་མྱྀ་བྱ་འོ། །དེ་ཅིའྀ་ཕྱིར་ཞེ་ན།
                                །རབ་འབྱོར་གང་སེམས་ཅན་ <br>
              l.v7.1:  དུ་འདུ་ཤེས་འཇུག་གམ། སྲོག་དུ་འདུ་ཤེས་འཇུག་གམ།
                                གང་ཟག་དུ་འདུ་ཤེས་འཇུག་ན་། དེ་བྱང་ཅུབ་སེམས་ <br>
              l.v7.2:  དཔའ་ཞེས་མྱྀ་བྱ་འོ།
                                སྙམ་དུ་སེམས་བསྐྱེད་པར་བྱ་འོ། །ཡང་རབ་འབྱོར། བྱང་ཅུབ་སེམས་དཔའ་དངོས་ <br>
              l.v7.3: 
                                པོ་ལ་མྱི་གནས་པར་སྦྱིན་བ་སྦྱྀན་ནོ། །ཅི་ལ་ཡང་མྱི་གནས་པར་སྦྱིན་བ་སྦྱིན་ནོ། །གཟུགས་ལ་ཡང་མྱི་གནས་ <br>
              l.v7.4:  པར་སྦྱྀན་བ་སྦྱིན་ནོ། །སྒྲ་དང༌། དྲི་དང༌། རོ་དང༌། རེག་བྱ་དང༌།
                                །ཆོས་ལ་ཡང་མྱྀ་གནས་པར་སྦྱིན་བ་སྦྱྀན་ནོ། །རབ་འབྱོར་། <br>
              l.v7.5:  ཅི་ལྟར་མཚན་མར་འདུ་ཤེས་པ་ལ་ཡང་མྱྀ་གནས་པར།
                                དེ་ལྟར་བྱང་ཅུབ་སེམས་དཔའ་སྦྱྀན་བ་སྦྱིན་ནོ། ། <br>
              l.v8.1:  དེ་ཅིའི་ཕྱྀར་ཞེ་ན་། །རབ་འབྱོར་།
                                བྱང་ཅུབ་སེམས་དཔའ་གང་མྱི་གནས་པར་སྦྱིན་བ་སྦྱྀན་བ་དེའི་བསོད་ནམས་ཀྱི་ <br>
              l.v8.2:  ཕུང་པོ་ནྀ་།
                                །རབ་འབྱོར་།ཚད་གཟུང་བར་སླ་བ་མ་ཡྀན་ནོ། །རབ་འབྱོར་། འདི་ཅྀ་སྙམ་དུ་སེམས།
                                །ཤར་ཕྱོགས་ <br>
              l.v8.3:  ཀྱི་ནམ་ཀའ་(མཁའ་)ཚད་གཟུང་བར་སླ་འམ། རབ་འབྱོར་གྱིས་གསོལ་པ་།
                                །བཅོམ་ལྡན་འདས་དེ་མ་ལགས་སོཧ། ། <br>
              l.v8.4:  བཅོམ་ལྡན་འདས་ཀྱིས་བཀའ་སྩལ་པའ། །དེ་བཞིན་དུ་ལྷོ་དང༌། ནུབ་དང༌།
                                བྱང་དང༌། སྟེང་དང༌། འོག་གི་ཕྱོགས་དང། <br>
              l.v8.5:  ཕྱོགས་ཚམས་དང། ཕྱོགས་བཅུ་འྀ་ནམ་ཀའ་ཚད་གཟུང་བ་སླ་འམ་།
                                རབ་འབྱོར་གྱིས་གསོལ་པའ། བཅོམ་ལྡན་ <br>
              l.v9.1:  འདས་དེ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པའ།
                                །རབ་འབྱོར་དེ་དེ་བཞིན་ཏེ། བྱང་ཅུབ(ཆུབ)་ <br>
              l.v9.2:  སེམས་དཔའ།
                                གང་མྱྀ་གནས་པར་སྦྱིན་བ་སྦྱྀན་བ་དེ་འི་བསོད་ནམས་ཀྱྀ་ཕུང་པོ་ནི་རབ་འབྱོར་ཚད་གཟུང་བར་ <br>
              l.v9.3:  སླ་བ་མ་ཡིན་ནོ། །རབ་འབྱོར་འདྀ་ཅི་སྙམ་དུ་སེམས།
                                །མཚན་ཕུན་སུམ་ཚོགས་པས། དེ་བཞིན་གཤེགས་པར་ <br>
              l.v9.4:  ལྟ་འམ། རབ་འབྱོར་གྱིས་གསོལ་པའ།
                                །བཅོམ་ལྡན་འདས་དེ་མ་ལགས་སོ། །མཚན་ཕུན་སུམ་ཚོགས་པས་། <br>
              l.v9.5:  དེ་བཞིན་གཤེགས་པར་མྱི་བལྟ་འོ། །དེ་ཅི་འི་སླད་དུ་ཞེ་ན།
                                གང་མཚན་ཕུན་སུམ་ཚོགས་པ་དེ་། མཚན་ཕུན་ <br>
              l.v10.1:  སུམ་ཚོགས་པ་།
                                དེ་མ་མཆིས་པར་དེ་བཞྀན་གཤེགས་པས་གསུངས་སོ། །དེ་སྐད་ཅེས་གསོལ་པ་དང།
                                བཅོམ་ལྡན་ <br>
              l.v10.2:  འདས་ཀྱིས། ཚེ་དང་ལྡན་བ།
                                རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར་ཅི་ཙམ་དུ་མཚན་ <br>
              l.v10.3:  ཕུན་སུམ་ཚོགས་པ།
                                དེ་ཙམ་དུ་བརྫུན་ནོ། །དེ་ཅི་ཙམ་དུ་མཚན་ཕུན་སུམ་ཚོགས་པ་།
                                མྱེད་པ་དེ་ཙམ་དུ་མྱི་བརྫུན་ <br>
              l.v10.4:  ནོ། །དེ་ལྟར་དེ་བཞིན་གཤེགས་པ་ནི་མཚན་དང༌།
                                མཚན་མྱེད་པར་བལྟ་འོ། །དེ་སྐད་ཅེས་བཀའ་སྩལ་པ་ <br>
              l.v10.5:  དང༌།
                                བཅོམ་ལྡན་འདས་ལ་རབ་འབྱོར་གྱིས་འདི་སྐད་ཅེས་གསོལ་ཏོ། །བཅོམ་ལྡན་འདས།
                                མ་འོངས་པ་ <br>
              l.v11.1: 
                                འྀ་དུས་ལྔ་བརྒྱ་འི་ཐ་མ་ལ་དམ་པ་འྀ་ཆོས་རྣམ་པར་རབ་ཏུ་འཇིག་པར་གྱུར་པ་ནའ་།
                                སེམས་ཅན་ལ་ <br>
              l.v11.2:  ལ་དག་འདི་ལྟ་བུ་འི་མདོ་སྡེ་ཚྀག་བཤད་པ་ལ།
                                ཡང་དག་པར་འདུ་ཤེས་སྐྱེད་པར་འགྱུར་བ་མཆིས་སམ། ། <br>
              l.v11.3:  བཅོམ་ལྡན་འདས་ཀྱིས་བཀའ་སྩལ་པའ།
                                །རབ་འབྱོར་ཁྱོད་འདི་སྐད་དུ་མ་འོངས་པ་འི་དུས་ལྔ་བརྒྱ་འི་ <br>
              l.v11.4:  མཐའ་མ་ལ་། །དམ་པ་འི་ཆོས་རབ་ཏུ་རྣམ་པར་འཇྀག་པར་གྱུར་བ་ན།
                                །སེམས་ཅན་ལ་ལ་དག་འདི་ལྟ་ <br>
              l.v11.5:  བུ་འི་མདོ་སྡེ་ཚིག་བཅད་པ་ལ་།
                                ཡང་དག་པར་འདུ་ཤེས་སྐྱེས་པར་འགྱུར་བ་ཡོད་དམ་ཞེས་མ་ཟེར་ <br>
              l.v12.1: 
                                ཅིག། །ཡང་རབ་འབྱོར་མ་འོངས་པ་འི་དུས་ལྔ་བརྒྱའ་མཐའ་མ་ལ། །དམ་པ་འི་ཆོས་རྣམ་པར་རབ་ཏུ་ <br>
              l.v12.2:  འཇིག་པར་གྱུར་པ་ན་།
                                བྱང་ཅུབ་སེམས་དཔའ་སེམས་དཔའ་ཆེན་པོ་ཚུལ་ཁྲིམས་དང་ལྡན་བའ་དང༌། ཡོན་ <br>
              l.v12.3:  ཏན་དང་ལྡན་བ་དང།
                                ཤེས་རབ་དང་ལྡན་བ་དག་འབྱུང་སྟེ། །རབ་འབྱོར་བྱང་ཅུབ་སེམས་དཔའ་སེམས་དཔའ་ཆེན་ <br>
              l.v12.4: 
                                པོ་དེ་དག་ཀྱང་སངས་རྒྱས་གཅིག་ལ་བསྙེན་བཀུར་བྱས་པ་མ་ཡིན་། །སངས་རྒྱས་གཅིག་ལ་དགེ་བ་འི་རྩ་བ་ <br>
              l.v12.5: 
                                བསྒྲུབ་པ་མ་ཡིན་ཏེ། །དེ་དག་ནི་རབ་འབྱོར་སངས་རྒྱས་བརྒྱ་སྟོང་དུ་མ་ལ་བསྙེན་བཀུར་བྱས་ཤིང༌།
                                སངས་ <br>
              l.v13.1:  རྒྱས་བརྒྱའ་སྟོང་དུ་མ་ལ་དགེ་བ་རྩ་བ་བསྒྲུན་
                                (བསྐྲུན)པ་ཡིན་ནོ། །གང་འདི་ལྟ་བུ་འྀ་མདོ་སྡེ་ཚྀག་བཤད་པ་ལ། <br>
              l.v13.2:  སེམས་དད་པ་གཅིག་ཙམ་རྙེད་པར་གྱུར་བ་དེ་དག་ནི་། རབ་འབྱོར་།
                                དེ་བཞིན་གཤེགས་པས་མཁྱེན་ཏོ། ། <br>
              l.v13.3:  དེ་དག་ནི་དེ་བཞིན་གཤེགས་པས།གཟིགས་སོ། །རབ་འབྱོར་།
                                དེ་དག་ཐམས་ཅད་བསོད་ནམས་ཀྱྀ་ <br>
              l.v13.4:  ཕུང་པོ་དཔག་ཏུ་མྱེད་པར་སྐྱེད་དེ།
                                རབ་ཏུ་སྡུད་པར་འགྱུར་རོ། །དེ་ཅི་འི་ཕྱིར་ཞེ་ནའ། །རབ་འབྱོར། <br>
              l.v13.5:  བྱང་ཅུབ་སེམས་དཔའ།སེམས་དཔའ་ཆེན་པོ།
                                དེ་དག་བདག་ཏུ་འདུ་ཤེས་འཇུག་པར་མྱི་འགྱུར་རོ། ། <br>
              l.v14.1:  སེམས་ཅན་དུ་འདུ་ཤེས་པ་མ་ཡིན་། །སྲོག་དུ་འདུ་ཤེས་པ་མ་ཡིན།
                                །གང་ཟག་དུའང་འདུ་ཤེས་འཇུག་པར་ <br>
              l.v14.2: 
                                མྱྀ་འགྱུར་རོ། །བྱང་ཅུབ་སེམས་དཔའ་དེ་དག་ཆོས་སུ་འདུ་ཤེས་པ་དང༌།
                                ཆོས་མ་ཡིན་བར་ཡང་འདུ་ཤེས་ <br>
              l.v14.3:  མྱྀ་འཇུག་སྟེ། །དེ་དག་འདུ་ཤེས་དང།
                                འདུ་ཤེས་མྱེད་པར་ཡང་འཇུག་པར་མྱི་འགྱུར་རོ་། །དེ་ཅི་འི་ཕྱིར་ཞེ་ན། <br>
              l.v14.4:  རབ་འབྱོར་གལ་ཏེ་།
                                བྱང་ཅུབ་སེམས་དཔའ་དེ་དག་ཆོས་སུ་འདུ་ཤེས་འཇུག་ནའ།
                                །དེ་ཉིད་དེ་དག་གི་བདག་ཏུ་ <br>
              l.v14.5:  འཛྀན་པར་གྱུར་ཏེ། །སེམས་ཅན་དུ་འཛིན་པ་དང། སྲོག་དུ་འཛིན་པ་དང།
                                གང་ཟག་དུ་འཛྀན་པར་གྱུར་ཏོ། ། <br>
            <br>
          <br>
        
      <br><span class="smaller">(DKR) </span><br>
      
      
      
      
      
      
      
      
      
      
      
      
      
      
      
      
    
  

</div>