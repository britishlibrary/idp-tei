<!-- START WRAPPER HEAD -->
<html>
	<head>
		<link rel="stylesheet" type="text/css" href="https://britishlibrary.github.io/idp-tei/CSS/idp.css" media="screen">
	</head>
	<body>
		<div style ='background-color:#D0D5BF;'>
<!-- END WRAPPER HEAD -->

  
  
    
    
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      <span class="notheader">33</span><br><a href="http://idp.bl.uk/database/oo_loader.a4d?pm=Pelliot%20tib%C3%A9tain%20835">Pelliot tibétain 835</a><br><br>
        
        
          <span class="notheader">Section: 1</span><br>
            
              l.1r.1:  ࿓། །ཐེག་པ་ཆེན་པོ་ལ་ཅིག་ཆར་རྣལ་འབྱོར་དུ་བསྒོམ་བའི་ཐབས་ལ་།
                                །སེམས་ཅན་ཐམས་ཅད་ལ་སངས་རྒྱས་ཀྱི་རང་བཞིན་ཡེ་ནས་ཡོད་དོ་།
                                ཞེས་བཀའ་སྩལ་ཏེ༌། དེ་འི་དཔེ་ནི༌། གསེར་འོད་ <br>
              l.1r.2:  དམ་པའི་མདོ་ལས། གསེར་གི་རང་བཞིན་དང༌། ཆུའི་རང་བཞིན་དང༌།
                                ནམ་མཁའྀ་རང་བཞིན་གསལ་ཞིང་དག་པ་ལ༌། གློ་བུར་གྀ་སྤྲིན་དང༌། རྙོག་པ་དང༌།
                                རྡུལ་གྱིས་བསྒྲིབས་པ་དང་འདྲ་བར༌། ཀུན་རྫོབ་དུ་ <br>
              l.1r.3:  ཐོག་མ་མྱེད་པའི་དུས་ནས་། ཕྱིན་ཅི་ལོག་གྀ་དབང་གིས༌།
                                ལས་དགེ་སྡིག་སྣ་ཚོགས་ལ་བརྟགས་ནས༌།
                                དེ་འྀ་འབྲས་བུ་ཁམས་གསུམ་དུ་འཁོར་རོ་ཞེས་བཀའ་སྩལད་། །དེ་ལས་བཟློག་ <br>
              l.1r.4:  ནས་མྱ་ངན་ལས་འདས་པ་ཆེན་པོ་བརྩལ་བའྀ་ཐབས་ཇི་ལྟ་བུ་ཞེ་ན་།
                                སངས་རྒྱས་ཀྱི་བཀའ་ལུང་ལས།
                                ཤེས་རབ་རྣམ་གསུམ་གིས་མྱ་ངན་ལས་འདའོ་ཞེས་འབྱུང་བས༌། སྔར་ཐོས་བསམ <br>
              l.1r.5:  གྀ་ཤེས་རབ་རྣམ་གཉིས་ཀྱིས༌།
                                ཕྱི་ནང་གྀ་ཆོས་ཐམས་ཅད་སེམས་འཁྲུལ་པ་ལ་།
                                སྒྱུ་མ་འཁྲུལ་པ་ཙམ་དུ་སྣང་བ་དེ་།
                                སེམས་ཉིད་རྣམ་པར་དག་ཅིང་མ་བྱུང་མ་སྐྱེས་པས་། སེམས་ལས་འཁྲུལ་ <br>
              l.1v.1: 
                                ཏེ་སྣང་བའྀ་ཆོས་རྣམས་ཀྱང་མ་བྱུང་མ་སྐྱེས་རྣམ་པར་དག་ཅིང་སྟོང་པ་ཉིད་དུ་རིག་པས་།
                                བསྒོམ་བའྀ་ཤེས་རབ་ཀྱིས། ཡང་དག་པ་ཇི་ལྟ་བ་བཞིན་དུ་བསྒོམས་ནས།
                                གཏན་ལ་དབབ་བོ་ཞེས <br>
              l.1v.2:  འབྱུང་བས༌། དེ་ལ་རྣལ་འབྱོར་དུ་བསྒོམ་བའི་ཐབས་ཇི་ལྟ་བུ་ཞེ་ན་།
                                སེམས་ཀྱྀ་རང་བཞིན་ཡེ་ནས་གསལ་ཞིང་དག་ལ་།
                                ནམ་མཁའ་འྀ་མཚན་ཉིད་དང་འདྲ་བ་དེ་ལ་། རྒྱུ་དང་རྐྱེན་གང་གིས་ཀྱང་ <br>
              l.1v.3:  མྱི་བསྒྲུབ༌། གཉེན་པོ་ཇྀས་(ཅིས་)ཀྱང་མྱི་བཅོས་།
                                ཆོས་གང་ཡང་མྱི་སྤོང༌། མྱི་ལེན་པར༌།
                                ཇི་བཞིན་མཉམ་བ་ཉིད་རྣམ་པར་མྱི་རྟོག་པའྀ་ཚུལ་དུ་དུས་ཐམས་ཅད་དུ་མཉམ་བར་གཞག་གོ།། <br>
              l.1v.4:  དེ་ལྟར་བསྒོམས་པ་ལས་ཡང་དག་པ་ཇི་ལྟ་བུ་བཞིན་དུ་ཚོར་ཏེ༌།
                                སེམས་ཀྱི་རང་བཞིན་ཇི་ལ་ཡང་མྱི་གནས་པར་གྱུར་ན༌།
                                དེ་ནི་དེ་བཞིན་ཉིད་དང་ཆ་འཐུན་བའྀ་ཏིང་ངེ་འཛིན་བྱང་ཆུབ་ཀྱྀ་སེམས་ཤེས་ <br>
              l.1v.5:  བྱ་སྟེ། དེ་དང་བྱང་ཆུབ་ཀྱྀ་སྙིང་པོ་འྀ་བར་དུ་མ་བྲལ་བར་བྱ་འོ།
                                །དེ་ལྟར་བསྒོམས་པའྀ་ལས་དང་པོ་པ་ལ་བགེགས་དང་བར་ཆད་འབྱུང་བ་ངོ་ཤེས་པར་བྱ་སྟེ་།
                                མཚན་མ་ཇི་བྱུང་ཡང་བདག་གི་སེམས་ <br>
            <br>
          <br>
        
      <br><span class="smaller">(DKR) </span><br>
      
      
    
  


<!-- START WRAPPER FOOT -->
		</div>
	</body>
</html>
<!-- END WRAPPER FOOT -->
