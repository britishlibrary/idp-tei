<!-- START WRAPPER HEAD -->
<html>
	<head>
		<link rel="stylesheet" type="text/css" href="https://britishlibrary.github.io/idp-tei/CSS/idp.css" media="screen">
	</head>
	<body>
		<div style ='background-color:#D0D5BF;'>
<!-- END WRAPPER HEAD -->

  
  
    
    
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      <span class="notheader">30</span><br><a href="http://idp.bl.uk/database/oo_loader.a4d?pm=Pelliot%20tib%C3%A9tain%20823">Pelliot tibétain 823</a><br><br>
        
        
          
            Part of the same original manuscript as IOL Tib J 703<br>
          <br>
          <span class="notheader">Section: 1</span><br>
            
              l.r1.1: 
                                བ"&gt;སྐྱད་པ་སྟེ། །དེ་བས་ན་ལང་ཀར་གཤེགས་པ་ལས་ཀྱང༌། ཆོས་སོ་ཆོག་ལ་རང་བཞིན་མྱེད་དེ་ཀུན་ཀྱང་མྱི་བདེན་བའི་འདུ་ཤེས་ཀྱྀས་མཐོང་ངོ་ཞེས་འབྱུང༌། <br>
              l.r1.2: 
                                དྲིས་པ། འདུ་ཤེས་ལ་ཉེས་པ་ཇྀ་ཡོད། །སྨྲས་པ། །དེའྀ་ཉེས་པ་ནི་སེམས་ཅན་ཐམས་ཅད་ལ་ཐམས་ཅད་མཁྱེན་པའྀ་ཡེ་ཤེས་ཡོང་ནས་ཡོད་པ། བསྒྲིབས་ཤིང། <br>
              l.r1.3: 
                                ངན་སོང་གསུམ་དང༌། ཡུན་རྀང་པོར་འཁོར་བའྀ་རྒྱུར་གྱུརད་པ་ལསྩོགས་པས་ཉེས་ཏེ། །རྡོ་རྗེ་གཅོད་པ་ལས་ཀྱང། །འདུ་ཤེས་སྤོང་ཤིག་ཅེས་འབྱུང་བ་ཡིན། ། <br>
              l.r1.4: 
                                དྲྀས་པ། །སེམས་ལ་བལྟ་ཞེས་བྱ་བ་ཇྀ་ལྟ་བུ་ཡིན། །སྨྲས་པ། །སྒོ་དྲུག་བཟློགས་སྟེ། སླར་སེམས་ལ་བལྟ་སྟེ་འདུ་ཤེས་གཡོས་ན། ཡོད་པ་དང་མྱེད་པ་དང་གཙང་ <br>
              l.r2.1: 
                                བ་དང་མྱི་གཙང་བ་དང༌། སྟོང་བ་དང་མྱི་སྟོང་བ་ལསྩོགས་པ་ཅྀར་ཡང་མྱི་བསམས། །མྱི་རྟོག་མྱི་བསམ་བར་ཡང་མྱྀ་བསམས་སྟེ། །བྱེ་མ་ལ་ཀིར་ཏྀའི་ནང་ནས་ <br>
              l.r2.2: 
                                ཀྱང། མྱྀ་རྟོག་པ་ནྀ་བྱང་ཆུབ་ཅེས་འབྱུངོ། །དྲིས་པ། །འདུ་ཤེས་དང་བག་ཆགས་སྦྱང་ན་ཐབས་ཇི་ལྟར་སྦྱང། །སྨྲས་པ་། མྱྀ་བདེན་བའྀ་འདུ་ཤེས་གཡོས་ཏེ་ <br>
              l.r2.3: 
                                ཚོར་ན་། སྐྱེ་ཤྀ་ཚོར་ཏེ་འདུ་ཤེས་བཞྀན་དུ་མ་སྤྱད་མ་བསླབས་མ་ཆགས་ན། སེམས་ཐང་རེ་ཡང་གྲོལ་ཐར་རེ་རེ་སྟེ། །རྡོ་རྗེ་གཆོད་(གཅོད)པ་དང། དཀོན་མཆོག་ <br>
              l.r2.4: 
                                བརྩེགས་པ་ཆེན་པོ་ལསྩོགས་པའི་ནས་ཀྱང། ཆོས་ལ་ཆུང་ཟད་ཀྱང་ཐོབ་པ་མྱེད་ན། བླ་ན་མྱེད་པའི་བྱང་ཆུབ་ཅེས་བཤད་དོ། །དྲིས་པ། །ཕ་རོལ་དུ་ཕྱིན་པ་ <br>
              l.r3.1: 
                                དྲུག་ལསྩོགས་པའི་ཆོས་ཀྱྀ་སྒོ་གཞན་དགོས་སཾ་མྱྀ་དགོས། །སྨྲས་པ། ཀུན་རྫོབ་ལྟར་ཕ་རོལ་དུ་ཕྱིན་པ་དྲུག་ཀྱང༌། དོན་དམ་པར་བསྟན་པའྀ་ཕྱྀར་ཐབས་སུ་ <br>
              l.r3.2: 
                                བཤད་དེ། མྱྀ་དགོས་པ་ཡང་མ་ཡིན། །དོན་དམ་པར་སྨྲ་བསམ་ལས་འདས་པའི་གཞུང་ལྟར་ན། ཕ་རོལ་དུ་ཕྱིན་པ་ལས་སྩོགས་པ་ཆོས་ཀྱྀ་སྒོ་གཞན་དགོས་ <br>
              l.r3.3: 
                                སཾ་མྱྀ་དགོས་ཤེས་སྨོས་སུ་ཡང་མྱེད་དེ། མདོ་སྡེ་ལས་ཀྱང་རྒྱས་པར་བཤད་དོ། །དྲིས་པ། ཕ་རོལ་དུ་ཕྱིན་པ་དྲུག་ལསྩོགས་པ་དགོས་ན་ཐབས་ཇི་ལྟར་སྤྱད། <br>
              l.r3.4: 
                                སྨྲས་པ། །ཕ་རོལ་དུ་ཕྱིན་པ་དྲུག་ལསྩོགས་པ་སྤྱད་ན་ཡང། ཕྱི་དང་ནང་གྀ་གཉིས་ཡོད་དེ། ནང་གྀས་ནི་བདག་ཐརད། ཕྱིས་ནྀ་སེམས་ཅན་ལ་ཕན་གདགས་སྟེ། <br>
              l.r4.1: 
                                སྤྱད་པའྀ་ཐབས་ནྀ་ཤེས་རབ་ཀྱྀ་ཕ་རོལ་དུ་ཕྱིན་པ་དང་ལང་ཀར་གཤེགས་པ་དང། ཕན་སེམས་དཔའ་ལསྩོགས་པའྀ་ནང་ནས་ཀྱང༌། ཕ་རོལ་དུ་ཕྱྀན་པ་དྲུག་ལྶ་ <br>
              l.r4.2: 
                                སྩོགས་པ་སྤྱོད་པ་ན་། ཆོས་སོ་ཆོག་ལ་མྱྀ་རྟོག་མྱྀ་སེམས་ཤིང༌། འཁོར་སུམ་ཡོངས་སུ་དག་པ་དང། སྨྱུག་རྒྱུ་བ་འདྲ་ཞིང་ཅྀ་ལ་ཡང་མྱྀ་སེམས་མྱྀ་ལེན་ <br>
              l.r4.3: 
                                པར་སྤྱད་དོ་ཞེས་འབྱུང་ངོ། །དྲིས་པ། ཆོས་ཀྱྀ་སྒོ་འདྀ་སྤྱོད་ན། ཅྀ་ཙམ་ཞིག་ན་གྲོལ་ཐར་པ་ཐོབ། །སྨྲས་པ། ལང་ཀར་གཤེགས་པ་དང། རྡོ་རྗེ་གཆོད་པ་ལས། ། <br>
              l.r4.4: 
                                འདུ་ཤེས་ཐམས་ཅད་དང་བྲལ་ན། སངས་རྒྱས་སོ་ཞེས་འབྱུང་བས། དབང་པོ་རྣོ་རྟུལ་ལས་འདི་བཞྀན་བསྒོམས་ཏེ། མྱི་བདེན་བའྀ་འདུ་ཤེས་དང། བག་ཆགས་ཐཾས་ <br>
              l.r5.1: 
                                ཅད་དང་བྲལ་མ་ཐག་དུ་གྲོལ་ཐར་ཐོབ་བོ། །དྲྀས་པ། །ཆོས་ཀྱྀ་གཞུང་འདྀ་སྤྱད་པས། བསོད་ནམས་ཇྀ་ཡོད། །སྨྲས་པ། །མྱྀ་རྟོག་མྱི་བསམ་བའི་བསོད་ནཾས་ <br>
              l.r5.2: 
                                ནྀ། བསམ་བ་དང་བརྟགས་པས་ཚད་མྱྀ་གཟུང་སྟེ། སངས་རྒྱས་ཀྱྀ་བསམ་བ་ཇྀ་ཙམ་བ་ལྟོས་ཤིག། །དེ་ལས་ཆ་ཤས་ཤིག་སྨོས་ན། །ཤེས་རབ་ཀྱྀ་ཕ་རོལ་དུ་ཕྱིན་ <br>
              l.r5.3: 
                                པ་ལས་ཀྱང། སེམས་ཅན་ཐམས་ཅད་ལྷ་དང་མྱྀ་དང་ཉན་ཐོས་དང། རང་སངས་རྒྱས་ནས་བླ་ན་མྱེད་པའྀ་བྱང་ཆུབ་ལ་ཐུག་པའྀ་བར་དུ་བཀོད་པ་བས་ནྀ། །ཤེས་ <br>
              l.r5.4: 
                                རབ་ཀྱྀ་ཕ་རོལ་དུ་ཕྱྀན་པའྀ་གཞུང་ཐོས་ཏེ། ཡིད་ཆེས་པའྀ་བསོད་ནམས་བགྲང་ཞྀང་བསྩིར་མྱྀ་ལང་བར་ཆེའོ། །དེ་ཅྀའྀ་ཕྱིར་ཞེ་ན། མྱི་དང་ལྷ་དང་ཉན་ཐོས་ <br>
              l.r6.1: 
                                དང་རང་སངས་རྒྱས་དང༌། བླ་ན་མྱེད་པའི་བྱང་ཆུབ་ལསྩོགས་པ་ཐམས་ཅད་ནྀ། ཤེས་རབ་ཀྱྀ་ཕ་རོལ་དུ་ཕྱིན་པ་ལས་འབྱུང་གི །བྱང་ཆུབ་དང་མྱ་(ངན)ལསྩོགས་པ་གྲངྶ་ <br>
              l.r6.2: 
                                སུ་སྨོས་པའྀ་རྣམས་ལས་ནྀ། ཤེས་རབ་ཀྱི་ཕ་རོལ་དུ་ཕྱིན་པ་མྱྀ་འབྱུང་བའྀ་ཕྱིར་རོ། །དེ་ལ་ཤེས་རབ་ཀྱི་ཕ་རོལ་དུ་ཕྱིན་པ་ཇི་ལྟ་བུ་ཡིན་ཞེ་ན། མཚན་མ་མྱེད་པ་ <br>
              l.r6.3: 
                                མྱྀ་ལེན་པ། མྱྀ་གཏོང་བ་ཆགས་པ་མྱེད་པ་ནྀ། ཤེས་རབ་ཀྱྀ་ཕ་རོལ་དུ་ཕྱིན་པའོ་ཞེས་བཤད་པ་དང། །དེ་བཞིན་གཤེགས་པའྀ་ཡོན་ཏན་བསམ་གྱྀས་མྱྀ་ཁྱབ་པ་ <br>
              l.r6.4: 
                                ལས། །ལ་ལ་ཞྀག་གིས་སྟོང་སུམ་གྱྀ་སྟོང་ཆེན་པོའྀ་རྡུལ་སྙེད་ཀྱྀ་དེ་བཞིན་གཤེགས་པ་ལ། བསྐལ་པ་གྲངས་མྱེད་པར་མཆོད་ཅྀང་ཡོན་གསོལ་ནས། <br>
              l.r7.1: 
                                སངས་རྒྱས་དེ་རྣམས་མྱ་ངན་ལས་འདས་ཀྱྀ་འོག་དུ། ཡང་རྀན་པོ་ཆེ་སྣ་བདུན་ལསྩོགས་པས་བཟང་དུ་བརྒྱན་པའི་མཆོད་རྟེན་སྟོང་གསུམ་གྱྀ་སྟོང་ཆེན་པོ་ <br>
              l.r7.2: 
                                ཙམ་ཤེ་དག་བྱས་ཏེ། མཆོད་པ་བསྐལ་པ་གྲངས་མྱེད་པར་བྱས་པ་བས། བསམ་དུ་མྱེད་པའྀ་ཆོས་ཀྱྀ་གཞུང་འདི་ལ་དོགས་བཞྀན་དུ་མཉན་པའྀ་བསོད་ནཾས་ <br>
              l.r7.3: 
                                ཀྱང༌། གྲངས་བརྒྱ་སྟོང་གྲངས་མྱེད་པར་ཆེའོ་ཞེས་བཤད་པ་དང། །རྡོ་རྗེ་གཆོད་པ་ལས་ཀྱང། །ལ་ལ་ཞྀག་གིས་སྟོང་གསུམ་གྱྀ་སྟོང་ཆེན་པོ་རྀན་པོ་ཆེ་སྣ་བདུན་ <br>
              l.r7.4: 
                                བཀང་སྟེ་སྦྱིན་བ་བྱྀན་བ་དང། ཆུ་བོ་གང་འགའྀ་བྱེ་མ་སྙེད་ཀྱྀ་ལུས་ཡོངསུ་བཏང་བ་བས། ཚིགས་བཞྀ་པའྀ་ལེའུ་ཅིག་ཐོས་པ། བསོད་ནམས་ཆེ་སྟེ། <br>
              l.r8.1: 
                                དཔེ་དང་ཚད་མྱེད་དོ། །ཞེས་བཤད་པ་ལསྩོགས་པ་ཐེག་པ་ཆེན་པོའྀ་མདོ་སྡེ་ཐམས་ཅད་ལས་ཀྱང་རྒྱས་པར་འབྱུང་སྟེ། །བསོད་ནམས་ནྀ་སངས་རྒྱས་ <br>
              l.r8.2: 
                                མ་གཏོགས་པར་གཞན་སུ་ལས་ཀྱང་མྱི་འབྱུང་ངོ་ཞེས་ཀྱང་བཤད་དོ། །དྲིས་པ། འདུ་ཤེས་སྤངས་ཏེ། མྱི་སེམས་མྱི་རྟོག་པ་ནས་ཐམས་ཅད་མཁྱེན་པའི་ <br>
              l.r8.3: 
                                ཡེ་ཤེས་ཇྀ་ལྟར་འབྱུང། །སྨྲས་པ། མྱི་བདེན་བའི་སེམས་མ་གཡོས་ཏེ། འདུ་ཤེས་ཐམས་ཅད་སྤངས་ན། །ཡང་དག་པའྀ་རང་བཞིན་ཡེ་ནས་ཡོད་པ། ཡེ་ <br>
              l.r8.4: 
                                ཤེས་ཀྱིས་ལྷུན་ཀྱིས་འབྱུང་བ་ནི། སྡོང་པོ་བརྒྱན་པ་དང་ལང་ཀར་གཤེགས་པ་ལས་སྩོགས་པའི་ནང་ནས་ཀྱང། ཉི་མ་སྤྲིན་གྱྀ་ནང་ནས་འབྱུང་བ་དྔ། <br>
              l.r9.1: 
                                ཆུ་རྙོག་པ་དང་བ་དང། མྱེ་ལོང་དག་པ་དང། སྟང་ཟིལ་ལས་དངུལ་འབྱུང་བ་དང། འདྲའོ་ཞེས་བཤད་དོ། །དྲིས་པ། མྱྀ་རྟོག་པའྀ་ཡེ་ཤེས་ཀྱིས་སེམས་ཅན་གྱི་ <br>
              l.r9.2: 
                                དོན་ཇྀ་ལྟར་མཛད། །སྨྲས་པ། མ་དགོངས་མ་བརྟགས་པར་སེམས་ཅན་གྱི་དོན་མཛད་པར་ནི་དེ་བཞྀན་གཤེགས་པའྀ་ཡོན་ཏན་བསམ་གྱིས་མྱྀ་ <br>
              l.r9.3: 
                                ཁྱབ་པར་འཇུག་པ་ལས་ཀྱང་རྒྱས་པར་བཤད་དོ། །དཔེར་ན་ཉི་མ་དང་ཟླ་བས་ཐམས་ཅད་དུ་སྣང་བ་དང། ཡིད་བཞྀན་གྱྀ་ནོར་བུ་ལས་ཐམས་ཅད་ <br>
              l.r9.4: 
                                འབྱུང་བ་དང། ས་ཆེན་པོ་ལས་ཐམས་ཅད་སྐྱེ་བ་དང་འདྲ་བར་བཤད་དོ། །དྲིས་པ། བཤད་པ་ལ་ཡུལ་འཛིན་པ་དང། རྣམ་པར་ཤེས་པ་འཛིན་པ་དང། ། <br>
              l.r10.1: 
                                དབུ་མ་འཛིན་པ་གསུམ་ཡོད་ན། འདི་སྐད་དུ་བཤད་པའི་གཞུང་གང། སྨྲས་པ། འདི་ནྀ་ཤེས་རབ་ཀྱྀ་ཕ་རོལ་དུ་ཕྱིན་པ་བསམ་དུ་མྱེད་པ་ཐེག་པ་ཆེན་པོའྀ <br>
              l.r10.2: 
                                གཞུང་ལས་གསུངས་པས། །གཆིག་དུ་ཡང་གཟུང་དུ་མྱེད་དེ་ཤེས་རབ་ཀྱྀ་ཕ་རོལ་དུ་ཕྱིན་པ་ལས་རྒྱས་པར་བཤད་དོ། །དྲིས་པ། །གཞུང་དེ་ལྟར་ན་མདོ་སྡེ་ <br>
              l.r10.3: 
                                ལས་རྣམ་པ་མང་པོར་སྤྲོས་པ། གཞན་ཅྀའི་ཕྱྀར་བཤད། །སྨྲས་པ། མདོ་སྡེ་བཤད་པ་ཀུན་ཀྱང། སེམས་ཅན་གྱི་མྱྀ་བདེན་བའི་འདུ་ཤེས་བཤད་པར་ <br>
              l.r10.4: 
                                ཟད། འདུ་ཤེས་དང་བྲལ་ན་ཆོས་བཤད་པ་ཡང་མྱེད་དོ། །དེ་བས་ན་ལང་ཀར་གཤེགས་པའི་ནང་ནས་ཀྱང། མདོ་སྡེ་ཀུན་ནི་སེམས་ཅན་གྱྀ་འདུ་ཤེས་བཤད་ <br>
              l.r11.1: 
                                དེ། ཡང་དག་པའྀ་བདེན་བ་ནྀ་ཚིག་གྀ་ནང་ན་མྱེད་དོ་ཞེས་འབྱུང་ངོ། །དྲིས་པ། སངས་རྒྱས་ཀྱྀས་སེམས་ཅན་གྱྀ་འདུ་ཤེས་ཇི་ལྟར་བཤད། །སྨྲས་པ། །སངྶ <br>
              l.r11.2: 
                                རྒྱས་ཐམས་ཅད་མཁྱེན་པའྀ་ཡེ་ཤེས་དང། སྤྱོད་ཡུལ་ནྀ་བསམ་གྱིས་མྱྀ་ཁྱབ། དཔག་གྀས་མྱི་རྀག་སྟེ། རྣམ་པར་ཤེས་པ་ཐམས་ཅད་ཀྱིས་ཚོད་མྱྀ་གཟུང། <br>
              l.r11.3: 
                                ཤེས་རབ་ཀྱིས་ཀྱང་ཤེས་པར་མྱྀ་རུང་སྟེ། འདྀ་ལྟར་དགོངས་ཤྀང་མཛད་དོ་ཞེས་དཔག་ཅྀང་ཚོད་མྱྀ་གཟུང་ངོ། །ཐེག་པ་ཆེན་པོའྀ་མདོ་སྡེ་ལས་འདུ་ཤེས་ <br>
              l.r11.4: 
                                ཐམས་ཅད་དང་བྲལ་ན་སངས་རྒྱས་སོ་ཞེས་འབྱུང་བས་ན། །སེམས་བལྟ་ཞྀང་འདུ་ཤེས་དང་བག་ཆགས་ཐམས་ཅད་སྦྱང་ངོ། །གང་གྀས་དོན་དུ་དྲིས་པ་
                            <br>
            <br>
          <br>
          <span class="notheader">Section: 1</span><br>
            
              l.v1.1: 
                                གྱི་མདོ་ལས་ཀྱང༌། མྱི་སེམས་པ་ནི་སྦྱིན་བའ་། མྱི་གནས་པ་ནི་ཚུལ་ཁྲིམས། ཅི་ཡང་བྱེ་བྲག་ཏུ་མྱི་འབྱེད་པ་ནི་བཟོད་པའ་། བླང་དོར་མྱེད་པ་[ནི་བརྩོན་]&gt; <br>
              l.v1.2: 
                                གྲུས། མ་ཆགས་པ་ནི་ཏི་ངེ་འཛིན་། མྱི་གཉིས་པ་ནི་ཤེས་རབ་ཅེས་གསུངས་པས། །སེམས་མྱྀ་གཡོ་བའི་ངན་(ནང)དུ་ཕ་རོལ་དུ་ཕྱྀན་པ་དྲུག་གི་ <br>
              l.v1.3: 
                                དོན་འདུས་པར་མངོན་ལ། ག[ལེ]་ཏེ་སྦྱིན་བ་ལས་བསྩོགས་པའྀ་རྗེས་སུ་སེམས་འབྲང་ནའ། འཁོར་བ་ལས་མྱི་འདའ་བའི་སྒྱོན་ <br>
              l.v1.4: 
                                དུ་[ཡང་"&gt;འགྱུར་ཏེ། ལང་ཀར་གཤེགས་པའི་མདོ་ལས་ཇི་སྲིད་སེམས་ནི་འཇུག་པའི་བར་། དེ་སྲྀད་འཇིག་རྟེན་རྒྱང་པན་(ཕན)པའ་ཞེས་གསུངྶ་ <br>
              l.v2.1: 
                                པས། མཚན་མའི་རྗེས་སུ་རྟོགས་ནའ་།འཁོར་བའ་ལས་མྱི་འདའ་བར་མངོན་ནོ། །ཡང་ཁ་ཅིག་ན་རེ། །ཁ་དོན་གློག་འདྲི་(འདོན་འབྲི་གློག་)དང་ཡི་དམ་དུ་མྱི་བྱར་ <br>
              l.v2.2: 
                                མྱི་རུང་རོ་ཞེ་ན། དེ་ལ་བཤད་པའ། གཙུག་ཏོར་ཆེན་པོའི་མདོ་ལས་། །རྡུལ་སྙེད་གྱི་བསྐལ་པར་དམ་པའི་ཆོས་ཀྱྀ་མདོ་སྟེ་འདྲི་ཞིང་གློག་ <br>
              l.v2.3: 
                                ཅིང་ཁ་ཏོན་བྱེད་པ་བས། ཉིན་གཅིག་མཚན་ཅིག་ཟག་པའ་མྱེད་པའི་ཤེས་རབ་བསྒོམས་ན་བསོད་ནམས་དག་དུ་མྱེད་པར་ཆེའོ། <br>
              l.v2.4: 
                                དེ་ཅིའི་ཕྱིར་ཞེ་ན་། སྐེ་(སྐྱེ)ཤི་ལས་རིང་དུ་བྲལ་བའི་ཕྱིར་རོ། ཞེས་འབྱུང་བས་རྣལ་འབྱོར་བ་དག་མདོ་སྟེ་གློག་ཅིང་ཉན་པ་ལསྩོགས་པ་ <br>
              l.v3.1: 
                                ཡང་དོན་གྱི་སྒོ་ཚམ་རྟོག་པའི་ཕྱིར་གློག་ལྟ་ཞིང་གློག་པར་ཟད་གྱི་བསོད་ནམས་གྱི་། ཚོགས་སུ་གཅེས་པར་བྱེད་པ་ནི་ཡྀན་ཏེ་། །རྟོ་རྗེ་གཅོད་པའི་མདོ་ལས་། ཆོས་གྱི་ <br>
              l.v3.2: 
                                རྣམ་གྲགས་(གྲངས་)། གཟིངས་ལྟ་བུར་ཤེས་པ་རྣམས་གྱིས། །ཆོས་རྣམས་ཀྱང་སྤང་བར་བྱ་ནའ། ཆོས་མ་ཡིན་པ་རྣམས་ལྟ་ཅི་སྨོས་ཞེས་གསུང་པས། འདྲི་ <br>
              l.v3.3: 
                                གློག་མང་པོ་དག་[མ་]ལས་། དང་པོའི་རྣལ་[འབྱོར་]གྱི་བར་ཅད་དུ་འགྱུར་པས་། དོན་གྱི་སྒོ་ཡིད་ཆེས་ནས་སྒོམ་བའ་ནི་། སྤྱོད་པའི་མཆོག་ཡིན་བར་མངོན་ནོ། །ཡང་ཁ་ཅིག་ན་ <br>
              l.v3.4: 
                                རེ་། དགེ་བའི་རྩ་བ་ཅི་སྤྱད་པ་ཐམས་ཅད་[-]དམྱིགས་པའི་ཚུལ་གྱིས། བྱང་ཅུབ་དུ་མྱི་བསྔོར་མྱི་རུང་ངོ་ཞེས་ན་། དེ་ལ་བཤད་པའ་སྡུད་པའ་ཚིགས་ <br>
              l.v4.1: 
                                སུ་བཅད་པའི་མདོ་ལས་། ཆོས་གྀ་ཆོས་ལ་ནམས་ཀྱང་མྱི་བསྔ་(བསྔོ)ཞེས་འགྱུར་ན་། དེ་ལྡར་རབ་དུ་ཤེས་པས་ཡོངས་སུ་བསྔོས་པའ་ཡིན། <br>
              l.v4.2: 
                                གལ་ཏེ་མཚན་མར་བྱེད་ནའ་། དེ་ནི་བསྔོ་མ་ཡིན་། ཆི་སྟེ་མཚན་མ་མྱེད་ན་། བྱང་ཅུབ་བསྔོས་པ་ཡིན་ཞེས་གསུངས་པས། མཚན་ <br>
              l.v4.3: 
                                མ་མྱེད་པར་ཆུད་བ་ཉིད། །བྱང་ཅུབ་དུ་བསྔོས་པ་ཡིན་བར་མངོན་ལ་། གལ་ཏེ་དམྱིགས་པའི་ཚུལ་གྱིས་བསྔོས་ནའ། ཉེས་པའི་སྒྱོན་ (སྐྱོན་)དུ་ཡང་འགྱུར་ཏེ། <br>
              l.v4.4: 
                                སྡུད་པའྀ་ཚིགས་སུ་བཅད་པའི་མདོ་ལས་། ཅི་ལྡར་དུག་དང་འདྲེས་པའི་ཁ་ཟས་བཟང་ཟ་བའ་། དཀར་པོའི་ཆོས་ལ་དམྱིགས་པ་ཡྔ་ <br>
              l.v5.1: 
                                དེ་འདྲ་རྒྱལ་བས་གསུངས་ཞེས་འབྱུང་བས་ན་།དམྱིགས་པའི་།ཚུལ་གྱིས་བསྔོ་བ་ནི་དོན་མྱི་ཆེ་བར་མངོན་ནོ། །ཡང་ཁ་ཅིག་ <br>
              l.v5.2: 
                                ན་རེ་། །དང་པོ་སེམས་བསྒྱེད་ནས་། རྣམ་པར་མྱི་རྟོག་པ་ལ་ཅིག་ཅར་བསྒོམ་དུ་མྱི་རུང་ངོ་ཞེ་ན་། དེ་ལ་བཤད་པའ་། ཤེས་རབ་གྱི་པ་ <br>
              l.v5.3: 
                                རོལ་ཏུ་ཕྱིན་པའི་མདོ་ལས་། དང་པོ་སེམས་བསྐྱེད་ནས། རྣམ་པ་ཐམས་ཅད་མཁེན་(མཁྱེན་)པའ་ཉིད་། ཡིད་ལ་བྱ་འོ་ཞེས་འབྱུང༌། གཙུག་ <br>
              l.v5.4: 
                                ཏོར་ཆེན་པོའི་མདོ་ལས་ཀྱང༌། དོན་ཅིག་ཅར་གོ་གོ་མ་ཐག་དུ་ཅིག་ཅར་ཐམས་ཅད་འབྱང་(འབྱུང་)ངོ༌། དངོས་པོ་ཅན་ནི་ཅིག་ཅར་ཟད་ <br>
              l.v6.1: 
                                པ་མ་ཡིན་གྱི་རིམས་གྱིས་འབྱང་(འབྱུང་)ངོ་ཞེས་འབྱུང༌། ཡེ་ཤེས་སྣང་[བཱི་"&gt;རྒྱན་གྱི་མདོ་ལས་གྱང། རྒྱུ་རྒྱེན(རྐྱེན་)རྟེན་འབྲེལ་བཤད་པ་དང༌། <br>
              l.v6.2: 
                                རིམ་པར་འཅུག་(འཇུག)པར་བསྟན་པ་ཡང༌། རྨོངས་པ་རྣམས་ལ་ཐབས་གྱིས་གསུངས། ལྷུན་གྱིས་གྲུབ་བའི་ཆོས་འདི་ལ་། རིམས་སུ་ <br>
              l.v6.3: 
                                སྦྱང་བ་ཅི་ཞིག་ཡོད་། །མཐའ་ལས་འདས་པའི་རང་བཞིན་ལ་གོང་བུར་འདུ་ཤེས་ཅི་ལྡར་བལྟ། ཅུང་ཟད་ཙམ་ཡང་ཁས་བླང་མྱེད། ། <br>
              l.v6.4: 
                                དེ་ཚེ་སེམས་ནི་ནཱམ་ཀའ་སེ་(མཁའ་འདྲ)། སངས་རྒྱས་དང་ནི་སྤྱོད་ཡུལ་གཅིག་ཅེས་འབྱུང༌། །ཡང་དག་པའྀ་ཡེ་ཤེས་གྱི་ཡོན་ཏན་བསམ་གྱིས་མྱི་ <br>
              l.v7.1: 
                                ཁྱབ་པའི་མདོ་ལས་ཀྱང། སེམས་ཅན་རྣམས་ཅི་ལྡ་བུས་འདུལ་བའ་དེ་ལྡ་བུས་མཐོང། །ཇི་ལྡ་བུས་འདུལ་བའི་དེ་ལྡ་བུས་ཐོས་སོ་ཞེས་འབྱུང༌། །ལང་ཀར་ <br>
              l.v7.2: 
                                གཤེགས་པའྀ་མདོ་ལས་། །བློ་གྲོས་ཆེན་པོ་འདི་ལྡ་སྟེ། །མྱི་ལོྔ་གི་ངན་(མི་རྟོག་པའི་ངང་)དུ་གཟུགས་གྱི་གཟུགས་སུ་སྣང་བ་ཐམས་ཅད་། རྣམ་ཕར་རྟོག་པའ་མྱེད་པར་ཅིག་ <br>
              l.v7.3: 
                                ཅར་སྣང་ངོ། །དེ་བཞིན་དུ་བློ་གྲོས་ཆེན་པོ་དེ་བཞིན་གཤེགས་པ་ཡང། །སེམས་ཅན་ཐམས་ཅད་གྱི་རང་གྀ་སེམས་སྣང་བའི་རྒྱུད་རྣམ་པར་མྱི་རྟོག་ཅིང་ <br>
              l.v8.1: 
                                སྣང་བ་མྱེད་པའི་སྤྱོད་ཡུལ་རྣམས་ཅྀག་ཅར་རྣཾ་པར་སྦྱོང་ངོ་། །ཞེས་གསུངས་པས་། དང་པོ་ནས་རྣམ་པར་མྱི་རྟོག་པ་བསྒོམ་དུ་རུང་བར་མངོན་ལ། ། <br>
              l.v8.2: 
                                གལ་ཏེ་ཕྱི་ཞིག་ན་མྱྀ་རྟོག་པའི་དོན་ཐོབ་པར་འགྱུར་རོ་ཞེས་སེམས་ནའ། །ལེ་ལོར་གྱུར་པ་ཡྀན་ཏེ། སྡུད་པཻ་ཚིགས་སུ་བཅད་པའི་མདོ་ལས་། །གལ་ཏེ་འགའ་ <br>
              l.v8.3: 
                                ཞྀག་འདི་སྐད་རི་རབ་བཤིག་བཤིག་པའི་རྗེས་ལ་བྱང་ཅུབ་མཆོག་ཐོབ་འགྱུར་ཞེས་སྨྲ་བ་ལས་། །ཇི་སྟེ་སྐྱེ་བོའི་བློ་སྐྱིད་ཚད་ཀྱང་སེམས་བྱེད་ན་། དེ་ཚེ་ <br>
              l.v8.4: 
                                བྱང་ཅུབ་སེམས་དཔའ་ལེ་ལོར་འགྱུར་པའ་ཡིན་། །ཞེས་གསུངས་པས་། །དང་པོ་ནས་རྣམ་པར་མྱི་རྟོག་པར་བསྒོམ་དུ་མྱི་རུང་ངོ་ཞེས་ <br>
              l.v9.1: 
                                འཆད་པ་ནི་། །བན་ལང་ལ་བརྡེག་པའི་དབྱུག་པས་བོང་བུ་ལ་མྱི་བཟོད་པ་བཞིན་ཏེ་། །སྤྱོད་པ་དམན་པ་ཡིན་བར་མངོན་ནོ། །ཡང་ཁ་ཅིག་ན་རེ་། སྟོང་པ་ཉྀད་གྱི་ཏིང་ངེ་ <br>
              l.v9.2: 
                                འཛིན་ལ་གནས་པས་སེམས་ཅན་གྱི་དོན་བྱེད་པར་མྱི་ནུས་སོ་ཞེ་ན་། །དེ་ལ་བཤད་པའ་། ཤེས་རབ་གྱི་ཕ་རོལ་དུ་ཕྱིན་པའི་མདོ་ལས། །རབ་འབྱོར་འདི་ལ་བྱང་ <br>
              l.v9.3: 
                                ཅུབ་སེམས་དཔའ་སེམས་པའ་ཆེན་པོ་། ཏྀ་ངེ་འཛིན་གསུཾ་པོ་ལ་གནས་ཤིང་སེམས་ཅད་གང་རྣམ་རྟོག་པའི་འདུ་ཤེས་ལ་སྤྱོད་པ་དེ་དག་ནི། སྟོང་པ་ཉིད་ <br>
              l.v9.4: 
                                ལ་རབ་དུ་དགོད་(འགོད་)དོ། །སེམས་ཅན་གང་མཚན་མ་ལ་སྤྱོད་པ་ད་དག་ནི་། །མཚན་མ་མྱེད་པ་ལ་རབ་དུ་དགོད་(འགོད་)དོ། །སེམས་ཅན་གང་སྨོན་པ་ལ་ <br>
              l.v10.1: 
                                སྤྱོད་པ་དེ་དག་ནྀ། སྨོན་པ་མྱེད་པ་ལ་སྦྱོར་རོ། །རབ་འབྱོར་དེ་ལྟར་བྱང་ཅུབ་སེམས་དཔའ་སེམས་དཔའ་ཆེན་པོ་ཤེས་རབ་གྱི་པ་རོལ་དུ་ཕྱིན་པ་ལ་སྤྱོད་ཅིང་ <br>
              l.v10.2: 
                                ཏྀང་ངེ་འཛིན་གསུམ་པོ་ལ་གནས་ཤིང༌། སེམས་ཅན་རྣམ་ཡོངས་སུ་སྨྱིན་པར་བྱེད་དོ། །ཞེས་གསུངས་པས། །ཆོས་ཟབ་མོའི་སྒོ་ནས་སེམས་ཅན་གྀ་དོ་(གྱི་དོན་)རྒྱ་ཆེ་ <br>
              l.v10.3: 
                                བྱེད་པར་མངོན་ལ། །གལ་ཏེ་མཚན་མའི་སྒོ་ནས་ཆོས་སྡོན་(སྟོན)པ་ནི་སྡིག་པ་འཕེལ་བར་བྱེད་པ་ཡིན་ཏེ། །ཤེས་རབ་གྱི་ཕ་རོལ་དུ་ཕྱིན་པའི་མདོ་ལས། <br>
              l.v11.1: 
                                ཐམས་ཅད་དམྱིགས་པའི་ཚུལ་གྱིས་བསྟོན་པ་ནི་སྡིག་པའི་གྲོགས་པོའོ། །ཞེས་གསུང་པས་། མཚན་མའི་སྒོ་ནས་། །སེམས་ཅན་རྣམས་ལ་ཆོས་སྟོན་པའ་ <br>
              l.v11.2: 
                                ནི་། །ལམ་ལོག་པར་འཆད་པ་ཡིན་བར་མངོན་ནོ། །ཡང་ཁ་ཅིག་ན་རེ་། དཀོན་མཆོག་གསུམ་དྲན་བར་མྱི་བྱར་མྱི་རུང་ངོ་ཞེ་ནའ་། །དེ་ལ་བཤད་པའ། ། <br>
              l.v11.3: 
                                ཤེས་རབ་གྱི་ཕ་རོལ་དུ་ཕྱིན་པའི་མདོ་ལས་། །ཆོས་ཐམས་ཅད་དངོས་པོ་མྱེད་པའྀ་ངོ་བོ་ཉིད་དུ་རྟོགྶ་པར་བྱེད་དེ་། སངས་རྒྱས་རྗེས་སུ་དྲན་བར་བསྒོམ་ <br>
              l.v11.4: 
                                མོ་། །དྲན་བ་མྱེད་ཅིང་ཡིད་ལ་བྱ་བ་མྱེད་པ་ནི་སངས་རྒྱས་རྗེས་སུ་དྲན་བའོ། །དེ་ཉིད་ཆོས་རྗེས་སུ་དྲན་བའོ། དེ་ཉིད་དགེ་འདུན་རྗེས་སུ་དྲན་བའོ། ། 
                            <br>
            <br>
          <br>
        
      <br><span class="smaller">(DKR) </span><br>
      
      
      
      
      
    
  


<!-- START WRAPPER FOOT -->
		</div>
	</body>
</html>
<!-- END WRAPPER FOOT -->
